<!DOCTYPE html>
<html lang="ro">
  <head>
    <title>Barcelona</title>
    <link rel="icon" href="/assets/Img/favicon.png" >
    <link rel="stylesheet" href="/assets/pages.css" >
  </head>
  <body>
    <a href="/destinations.html">Back</a>

    <h1>Barcelona</h1>
    <p class="text">
      <em><b>Barcelona</b></em> este capitala Cataloniei, o comunitate autonomă
      din nord-estul Spaniei. Este de asemenea al doilea cel mai mare oraș al
      Spaniei, după Madrid. Barcelona se află pe coasta Mediteranei, 160 km sud
      de lanțul muntos Pirinei, care reprezintă granița cu Franța. Populația
      orașului este de aproximativ 1,6 milioane, iar a zonei metropolitane de
      aproximativ 3 milioane. Barcelona a fost locul în care s-au desfășurat
      Jocurile Olimpice de vară din 1992. În vara lui 2004 Forumul Internațional
      al Culturii s-a desfășurat în acest oraș
      <br >
      <br >
      <em><b>Istorie</b></em>
      <br >
      Legenda atribuie cartaginezilor întemeierea localității Barcino, în
      special lui Hamilcar Barca, tatăl lui Hannibal. Mai târziu, romanii au
      transformat orașul într-un castrum (o bază militară romană) centrat pe
      Mons Taber, un mic deal în apropierea locației primăriei din ziua de
      astăzi (Plaça de Sant Jaume). Această organizare este încă vizibilă și
      astăzi pe harta centrului istoric prin fragmentele rămase din zidurile
      romane. Rămășițe romane importante sunt expuse sub Plaça del Rei, intrarea
      spre muzeul orașului, Museu d'Història de la Ciutat. Cetatea a fost
      cucerită de vizigoți în secolul al V-lea, de către mauri în secolul al
      VIII-lea, recucerită în 801 de către regii franci și jefuită de Al-Mansur
      în 985. Barcelona a devenit un județ franc, care și-a cucerit încet, încet
      independența și s-a extins până ce a anexat Principatul Cataloniei,
      Regatul Aragonului și alte posesii aflate peste mare, conducând astfel
      Marea Mediterană de la Barcelona până la Atena[necesită citare]. Când
      Confederația Catalonia-Aragon a fost anexată dinastic Castiliei, a început
      decăderea Barcelonei[necesită citare]. Orașul a fost devastat după
      Republica Catalonă din 1640 - 1652 și în Războiul Spaniol de Succesiune
      din 1714. La începutul secolului al XX-lea, Barcelona a redevenit un
      centru cultural și politic după o reînviere a culturii catalone. În
      același secol, în timpul Războiului Civil Spaniol, Barcelona a fost un
      refugiu al cauzei anarhiste, dar s-a predat forțelor Generalului Franco în
      1939. În anii 1970, din nou, Barcelona a reînviat, devenind orașul prosper
      de azi, unul dintre cele mai prețuite orașe din Spania și Europa.
      <br >
      <br >
      <em><b>Atractii turistice</b></em>
      <br >
      Barcelona oferă o oportunitate unică pentru turiști, de a se plimba de la
      rămășițele romane spre cetatea medievală, și spre orașul modern cu
      bulevardele sale deschise și toate intersecțiile lăsate largi de colțurile
      clădirilor tăiate în mod unic. Centrul istoric al orașului este aproape
      plat, în timp ce orașul modern se întinde spre dealurile înconjurătoare,
      având străzi ce cresc în altitudine, ce aduc aminte de San Francisco. O
      trăsătură notabilă este Les Rambles, o serie de bulevarde care pleacă din
      centrul orașului spre frontul de apă, plin de oameni până noaptea târziu,
      cu florari, vânzători de păsări, artiști de stradă, cafenele și
      restaurante. Mergând în sus sau în jos pe Les Rambles poți vedea
      prestigioasa operă El Liceu, piața alimentară La Boqueria și Piața Plaça
      Reial, cu ale sale arcuri și palmieri, printre alte clădiri interesante.
      La Rambla se termină în portul vechi, unde o statuie a lui Cristofor
      Columb indică spre mare. În apropiere se află Museu Marítim (Muzeul
      Maritim) care prezintă istoria vieții din Mediterană. Clădirea muzeului
      este fostul șantier naval, unde erau construite vasele ce navigau
      Mediterana. Vechiul port oferă felurite splendori, incluzând și cel mai
      mare Acvariu din zona mediterană. Remarcabilă este moștenirea orașului de
      la arhitectul Antoni Gaudí, care a locuit și a lucrat la Barcelona, și
      care a lăsat lucrări faimoase ca Palau Güell, Parc Güell și imensa, dar
      încă neterminata biserică Sagrada Família, care este în construcție din
      1882, fiind finanțată din bani publici ca și catedralele din Evul Mediu.
      Se așteaptă să fie terminată până în 2020. Vizite de artă includ muzeul
      Fundației Joan Miró, unde se găsesc mai multe picturi și sculpturi ale
      artistului, împreună cu lucrari si opere împrumutate de la alte muzee din
      lume. Există de asemenea un muzeu ce conține lucrări mai puțin cunoscute
      ale lui Pablo Picasso din tinerețea sa. Pentru cei interesați de artă,
      Muzeul Național de Artă al Cataloniei merită vizitat. Conține picturi pe
      pereți din biserici și capele romanice din Catalonia, care au fost
      transferate muzeului. De asemenea un alt muzeu ce merită văzut este Muzeul
      de Artă Contemporană, nu doar pentru picturile și sculpturile sale, ci și
      pentru arhitectura sa, clădirea fiind proiectată de arhitectul american
      Richard Meier. În districtele moderne ale orașului se află mai multe
      bulevarde pe care se află magazine ale unor companii internaționale de
      îmbrăcăminte, bijuterii, bunuri din piele și altele. Cel mai elegant
      bulevard este Passeig de Gràcia, unde se află două clădiri de ale lui
      Antoni Gaudí, Casa Milà (La Pedrera) și Casa Batlló. Pentru vederi
      spectaculare ale orașului și liniei de coastă există două dealuri. Unul,
      dealul Montjuïc, este lângă port. Pe vârful său se află o veche fortăreață
      care mai demult supraveghea intrarea în port. În jurul dealului se află
      Stadionul Olimpic și Palatul Sportiv, realizate de arhitectul japonez
      Arata Isozaki, la fel ca și Grădinile Botanice. La marginea orașului se
      află dealul Tibidabo, cu mai mult de 500 metri înălțime, cu un parc de
      distracție în vârf. În anul 2009, Barcelona a fost vizitată de 6,5
      milioane de turiști.
      <br >
      <br >
      <em><b>Divizii administrative</b></em>
      <br >
      Din 1997 Barcelona este divizată în 10 districte administrative, fiecare
      din acestea având propriul consiliu. Diviziunile administrative sunt în
      mare parte bazate pe diviziunile istorice astfel încât localitățile
      atașate Barcelonei din secolul XVIII încoace păstrează un caracter
      distinct și o administrație proprie. Aceste districte sunt uneori
      cunoscute și după numărul acordat fiecăruia. În fiecare district în mod
      informal sunt delimitate cartiere în total în număr de aproximativ 70.
    </p>
    <iframe
      src="https://www.google.com/maps/embed?pb=!1m18!1m12!1m3!1d47889.363429071294!2d2.1515187508789158!3d41.39395573349628!2m3!1f0!2f0!3f0!3m2!1i1024!2i768!4f13.1!3m3!1m2!1s0x12a49816718e30e5%3A0x44b0fb3d4f47660a!2sBarcelona%2C%20Provincia%20Barcelona%2C%20Spania!5e0!3m2!1sro!2sro!4v1683224333073!5m2!1sro!2sro"
      width="600"
      height="450"
      style="border: 0"
      allowfullscreen=""
      loading="lazy"
      referrerpolicy="no-referrer-when-downgrade"
    ></iframe>
    <footer>
      Copyright &copy; Cecilia Stroe
    </footer>
  </body>
</html>
